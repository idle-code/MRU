\chapter{Teoria}
\label{teoria}
\par
W~niniejszym rozdziale postaram się przybliżyć problem identyfikatorów plików opisując środowisko w~którym występuje.

\section{Dane w~systemie komputerowym}
\par
Jednym z~podstawowych elementów systemu komputerowego jest jego pamięć. Od początku istnienia komputerów istniała potrzeba składowania danych wymaganych przy praktycznie każdych operacjach wykonywanych przez jednostkę centralną komputera. Jako że pierwsze systemy komputerowe były wykorzystywane do obliczeń typowo matematycznych, algorytmy na nich uruchamiane nie wymagały wielkich kontenerów na dane. W~tych czasach wbudowane rejestry oraz ulotna pamięć RAM zaspokajały potrzemy rynku. Jednak wraz z~rozwojem sprzętu i~algorytmów na nim uruchamianych pojawiła się potrzeba przechowywania coraz to większej ilości danych jak, a~także (dzięki zastosowaniu architektury von Neumanna) samych programów. Pojawiła się idea nieulotnej oraz bardziej pojemnej pamięci --- dysku twardego.\\

\par
Pojemności pierwszych dysków twardych stanowiły promil dzisiejszych jednostek toteż nie wymagały stosowania systemów plików --- były po prostu nieulotnym rozszerzeniem pamięci operacyjnej RAM. Jednak wraz ze zwiększeniem ich pojemności oraz generalizacją oprogramowania, pojawiła się potrzeba standaryzowania i~kategoryzacji przechowywanych na dyskach danych, która spowodowała powstanie systemów plików.

\section{Systemy plików i~identyfikacja danych}
\par
System plików stanowi warstwę abstrakcji między programami, a~danymi zapisanymi na nośniku --- dysku twardym, karcie pamięci czy też płycie CD. System plików jest metodą zapisu danych, schematem dzięki któremu programy nie muszą operować na surowych blokach bajtów lecz mogą korzystać z~bardziej wysokopoziomowych deskryptorów plików, węzłów bądź ścieżek dostępu.\\
Zwykle systemem plików zarządza system operacyjny, który to udostępnia odpowiedni API\footnote{API --- Application Programming Interface}, a~także kontroluje dostęp do danych ze względu na uprawnienia użytkownika, programu lub samego zasobu będącego podmiotem zapytania programu.\\

\par
Istnieje wiele typów oraz implementacji systemów plików, które można podzielić na dwie kategorie:

\begin{itemize}
\item tradycyjne - znajdujące zastosowanie przy przechowywaniu dowolnych (ogólnych) danych w~postaci plików
\item specjalne - dostosowane do specyficznych rozwiązań (jak na przykład bazy danych)
\end{itemize}

Oddzielną kategorię mogą stanowić zdobywające coraz większą popularność wirtualne systemy plików --- różnią się one od tradycyjnych i~specjalistycznych tym że nie przechowują danych fizycznie na nośniku, a~są raczej aplikacjami udostępniającymi (generującymi) struktury danych na żądanie programu. Przykładem takich systemów mogą być: \texttt{procfs} --- udostępniający dostęp do procesów systemowych i~ich atrybutów w~systemach rodzin GNU/Linux oraz BSD, czy też \texttt{NFS} (Network File System) --- pozwalający na dostęp do systemów plików znajdujących się na innych komputerach w~sieci\cite{website:filesystems-howto}.

\subsection{Katalogi i~ścieżki do plików}
\par
Niniejsza praca skupia się na problemie opisywania danych w~tradycyjnych systemach plików za pomocą tak zwanych ścieżek, które identyfikują zasób w~drzewie katalogów\cite{wiki:path}.

\par
Tradycyjne systemy plików pozwalają na przechowywanie danych w~drzewiastej strukturze danych zwanej drzewem katalogów. W~większości implementacji każdy węzeł takiego drzewa może być katalogiem albo plikiem albo dowiązaniem do innego węzła. Dodatkowo węzły katalogów jako jedyne mogę posiadać węzły podległe --- podkatalogi\cite{website:filesystems-howto}.\\
Każdy węzeł (prócz węzła-korzenia) jest identyfikowany przez unikalny względem węzła-rodzica identyfikator zwany nazwą pliku.\\
Lista kolejnych nazw odseparowanych przez umowny symbol stanowi ścieżkę do pliku.
Ścieżki mogą być rozwijane względem aktualnej pozycji w~drzewie katalogów bądź od jego korzenia, odpowiednio nazywa się je ścieżkami względnymi oraz bezwzględnymi.
Warto zauważyć iż struktura drzewa katalogów nie wymusza sposobu rozkładu danych w~systemie plików --- tak długo jak identyfikatory pozostają unikalne, pliki przez nie opisywane mogą znajdować się w~tym samym katalogu\footnote{W praktyce ilość plików które mogą należeć do jednego węzła zależy od implementacji.}.

\subsection{Różnice w~identyfikacji plików wśród różnych systemów operacyjnych}
\par
Format ścieżki do pliku narzucany jest niezależnie od zastosowanego systemu plików przez system operacyjny.

\par
Systemy kompatybilne ze standardem \texttt{POSIX}, takie jak Apple MacOS, rodzina BSD, a~także rodzina GNU/Linux używają drzew katalogów z~pojedynczym, nienazwanym korzeniem oznaczanym symbolem prawego ukośnika (slash)~---~'\texttt{/}' \cite{website:posix-standard}.\\
Symbol prawego ukośnika jest również używany jako separator elementów (poziomów) ścieżki i~nie może stanowić elementu identyfikatora węzła w~wymienionych środowiskach.\\
Przykład ścieżki zgodnej ze standardem \texttt{POSIX}:
\begin{center}
\texttt{/home/idlecode/projects/mru/doc/main.tex}
\end{center}

\par
Systemy operacyjne z~rodziny Windows korporacji Microsoft\footnote{Istnieje  więcej systemów operacyjnych używających podobnego schematu} wykorzystują natomiast lewy ukośnik (backslash) --- '\texttt{\textbackslash}' --- jako separator komponentów ścieżki oraz uniemożliwiają stosowanie większej ilości symboli w~nazwach.\\
Drzewo katalogów systemu Windows może posiadać kilka korzeni (po jednym dla każdego dysku/partycji) oznaczanych pojedynczymi, zwykle dużymi literami alfabetu łacińskiego. Litera dysku wraz z~symbolem dwukropka poprzedza właściwą ścieżkę do pliku:\\
\begin{center}
\texttt{C:\textbackslash Users\textbackslash idlecode\textbackslash My Documents\textbackslash Projects\textbackslash MRU\textbackslash doc\textbackslash main.tex}
\end{center}

\par
Dodatkowo w~przypadku obu\footnote{System MacOS nie posiada tego ograniczenia} wyżej wymienionych schematów, nazwy elementów nie mogą zawierać znaku zerowego (NUL --- o~kodzie heksadecymalnym \texttt{0x00}), który może zostać zinterpretowany jako koniec łańcucha znaków\cite{website:fixing-unix-linux-filenames}.

\par
Większość implementacji pozwala zawrzeć pełen zakres symboli (znaków) w~ścieżce za pomocą kodowań z~rodziny \texttt{UTF} przy czym pojedynczy identyfikator może mieć maksymalną długość 255 bajtów\cite{wiki:path}.
Warto tu zauważyć iż systemy z~rodziny Windows zachowują wielkość liter w~identyfikatorach lecz przy interpretacji ścieżek --- rozwijaniu ich do odpowiadających węzłów --- nie gra ona znaczenia. Takie zachowanie nie występuje w~systemach kompatybilnych ze standardem \texttt{POSIX}. Istnieje również możliwość stosowania ukośników prawych do rozdzielania komponentów ścieżki tak jak to ma miejsce w~systemach \texttt{POSIX}-owych.

\par
Istnieje jeszcze kilka schematów zapisu ścieżek, które nie zostały przybliżone ze względu na zakres niniejszej pracy.

\clearpage

\section{Metadane}
%Co to są metadane
\par
Metadane z~definicji są danymi opisującymi inne dane. Metadane stosowane są w~przypadkach gdy nie istnieje fizyczna możliwość dołączenia lub dodatkowe informacje są zbyt luźno powiązane z~opisywanymi danymi.
Przykładem metadanych mogą być karty biblioteczne --- informują one o~statusie i~historii książki nie będąc jej integralną częścią.

%Metadane na poziomie systemu plikow
\par
W~systemach plików, metadane dostarczają informacji o~plikach zapisanych w~drzewie katalogów.
Przykładem komputerowych metadanych może być wspominana wcześniej nazwa czy ścieżka do pliku, która nie jest jego integralną częścią --- może zostać zmieniona bez naruszania struktury przechowywanego dokumentu.
Dodatkowo systemy plików często dostarczają ogólnych (wspólnych dla każdego pliku) atrybutów takich jak jego rozmiar, czas utworzenia lub ostatniej modyfikacji czy też prawa dostępu.
\par
Ciekawym przykładem metadanych są rozszerzenia nazw plików --- sufiksy rozpoczynające się od ostatniego znaku kropki w~nazwie. Rozszerzenia odgrywały ważną rolę w~systemach operacyjnych korporacji Microsoft gdzie stanowiły integralną część nazwy i~pozwalały systemowi skojarzyć typ pliku z~programem go obsługującym. W~systemach \texttt{POSIX}-owych informacja o~typie pliku jest zwykle przekazywana wraz z~kontekstem uruchomienia aplikacji operującej na pliku toteż rozszerzenia (jeśli już są fragmentem nazwy) stanowią bardziej informacje dla użytkownika.

%Metadane w~plikach i~obok nich
\par
Niektóre formaty plików (szczególnie kontenery multimediów) pozwalają na integracje metadanych z~samym plikiem. Jako że pliki (zwłaszcza binarne) mogą stosować dowolną strukturę zapisu, nie istnieje ogólny algorytm wyciągnięcia zawartych w~ten sposób informacji.
%Na szczęście popularne formaty plików posiadają wiele implementacji bibliotek umożliwiających dostęp do danych w~nich zawartych.

\par
Do metadanych można zaliczyć także dane generowane, takie jak sumy kontrolne, które są wartościami liczonymi na podstawie zawartości samego pliku. Sumy kontrolne używane mogą być w~celu testów integralności lub identyczności.
